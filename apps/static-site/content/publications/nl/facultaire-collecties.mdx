---
date: "2024-04-04"
title: "Facultaire Collecties"
author: "Anna de Bruyn"
toc: true
depth: 1
---

# Inleiding

Sinds de oprichting van de TU Delft in 1842, destijds de Koninklijke Akademie, zijn er omvangrijke verzamelingen aangelegd. Gedurende de jaren hebben diverse afdelingen, onderzoeksgroepen, faculteiten en diensten deze collecties uitgebreid en nieuwe gevormd. Deze variëren van collecties die betrekking hebben op de geschiedenis van de universiteit, zoals portretten van hoogleraren, tot objecten die bedoeld zijn om te ondersteunen bij onderzoek en onderwijs aan de TU Delft, zoals gebruikte hulpmiddelen, wetenschappelijke onderzoekscollecties en de daaruit voortgekomen resultaten. De fysieke vorm van al deze academische collecties vertelt verhalen over de geschiedenis van de universiteit en vormt daarmee een essentieel onderdeel van het erfgoed van de TU Delft.

De verantwoordelijkheid voor het behoud van deze collecties werd voor het eerst toegewezen aan het Technisch Tentoonstelling Centrum (TTC) in de jaren '70, later hernoemd tot het Techniek Museum Delft (TMD). Een subsidie van het Ministerie van OC&W in 1998 formaliseerde deze verantwoordelijkheid, waardoor de collecties centraal konden worden opgeslagen en geregistreerd met als doel een representatieve collectie te vormen die het verleden van het onderwijs en onderzoek aan de TU Delft kon weerspiegelen. In 2008 werd het museum opgeheven, en de zorg voor de Museumcollectie ging over naar de TU Delft Library, waar traditioneel de Trésorcollectie werd beheerd.

Behalve deze centraal beheerde collecties zijn er op de faculteiten en bij diensten ook nog steeds uitzonderlijke en waardevolle historische collecties aanwezig, vaak met een uniek profiel dat voortkomt uit hun rol in het onderzoek en onderwijs van de universiteit. Sommige verzamelingen zijn ontstaan als studieverzameling, maar hebben nu voornamelijk een historische waarde. Andere verzamelingen worden nog intensief gebruikt. Alleen weerspiegelen ze de onderwijs- en onderzoeksactiviteiten binnen de faculteit. Binnen de faculteiten bevinden zich soms duidelijk afgebakende en op zichzelf staande collecties. In dit overzicht wordt steeds eerst ingegaan op de verzameling per faculteit. Indien er binnen die faculteit individuele collecties aanwezig zijn, worden die daarna apart uitgelicht.

# Faculteit Bouwkunde

![Tribunal de Contas Salvador](link image)

Dit model is vervaardigd in 2011 door Bas Vahl, Sjors de Graaf en Wing Yung voor de tentoonstelling 'Lelé - Architect of Health and Happiness', gepresenteerd in het voormalige NAi in Rotterdam. Het maakt deel uit van een reeks van zes modellen die zijn geproduceerd van het Tribunal de Contas (Hof van Auditors) in het noordoosten van Brazilië, gebruikmakend van dezelfde componenten die zijn ontwikkeld voor ziekenhuizen en revalidatiecentra gebouwd door het CTRS (Centre de Technologia da Rede Sarah) in Salvador. Deze tentoonstelling is tot stand gekomen in samenwerking tussen de Faculteit Bouwkunde Delft, het NAi (Netherlands Architecture Institute) in Rotterdam en het Museu da Casa Brasiliera in Salvador.

Ontwerper: Joao Filgueiras Lima – Lelé

Locatie: Salvador

Datering: 1996

Afmetingen: 76,5x45x14

Schaal: 1:100

Inventarisnummer: 10001005

## Beknopt overzicht

De faculteit bouwkunde beheert diverse verzamelingen: de stoelencollectie, de modellencollectie, een monsterkast met veel voorkomende bouwmaterialen, een natuursteencollectie, een handtekencollectie, mechanicamodellen en historische Bouwfragmenten.

### Datering objecten

Onbekend

### Verzamelperiode

Sinds de oprichting van de faculteit in 1904

### Bewaarplaats

Gebouw 8

Julianalaan 134

2628 BL Delft

## Beschrijving

De faculteit Bouwkunde beheert enkele toonaangevende collecties op het gebied van architectuuronderwijs en -onderzoek in de breedste zin. Sinds de oprichting van de faculteit in 1904 is er veel vervaardigd door studenten zelf. Bovendien is er actief verzameld ter ondersteuning van onderwijs, onder andere door een aantal aanzienlijke schenkingen. De grootste bekendheid genieten de stoelencollectie, die de enige educatieve stoelencollectie in Nederlands is, en de modellencollectie van ontwerpen van vooraanstaande architecten. Deze twee collecties vallen onder Architecture Collections. Daarnaast beheert de faculteit uiteenlopende studieverzamelingen, waarvan sommige nog actief worden ingezet en andere voornamelijk historische waarde hebben.

### De stoelencollectie

In 1957 is op initiatief van bouwkundestudenten een verzameling stoelen aangelegd die kon worden gebruikt tijdens het ontwerponderwijs. Vanwege de doelstelling gericht op het ondersteunen van onderwijs, was het verzamelbeleid niet alleen toegespitst op grote namen uit de designgeschiedenis, maar ook op technologische vernieuwing in het materiaalgebruik, de constructie en de gebruikstypologie. Dit heeft ervoor gezorgd dat de collectie door de jaren heen een heel divers en uniek karakter heeft gekregen. Hierbij was ook aandacht voor unieke objecten en gebruiksvoorwerpen die in de loop der jaren ook onder het grote publiek aftrek hebben gevonden, zoals een eenvoudige Brabantse knopstoel, een opvouwbaar viskrukje of een plastic kuipstoel.

De collectie wordt vanouds geordend naar de materiaalsoort, waarbinnen duidelijke zwaartepunten liggen. Voor metaal vormen de stoelen uit de periode van het modernisme in de vroege 20ste eeuw – met name stalenbuisstoelen en aluminium stoelen – een zwaartepunt. Er zijn ook veel kunststof stoelen te bewonderen, waaronder Italiaanse ontwerpen uit de jaren 1960. Binnen de materiaalcategorieën worden de stoelen vervolgens gerangschikt naar het constructieprincipe. In de collectie zijn uiteenlopende periodes en stijlen vertegenwoordigd. Er zijn de 18e­ en 19e­eeuwse zetels, waaronder bijvoorbeeld een Hepplewhitestoel uit 1786 en een ensemble Russische folkloristische meubels die tot de mooiste in hun soort gerekend mogen worden. Het weergeven van een representatief beeld van periodes en stijlen behoort echter niet tot de missie van de collectie.

Veel stoelen werden aangekocht op het Waterlooplein en andere rommelmarkten. Ook werd rechtstreeks onderhandeld met fabrikanten en ontwerpers. Andere stoelen werden verkregen via schenkingen, met name van particulieren. Een van de meest uitzonderlijke donaties kwam in 1964 van Gerrit Rietveld. Nadat hij hoorde van het initiatief van de Stoelencollectie, besloot hij een aantal van zijn stoelontwerpen te schenken die ieder op een ander constructieprincipe waren gebaseerd. Het verzamelen is tegenwoordig gericht op de 20ste en 21ste eeuw.

### Modellencollectie

De ongeveer 250 modellen vormen een gevarieerde, levende collectie die nog altijd groeit. De modellen in de collectie zijn voor het merendeel door studenten vervaardigd binnen het kader van groots opgezette studie­ en onderzoeksprojecten. Die zijn vervaardigd in de eigen werkplaats van de faculteit. Sommige modellen (Loos, Le Corbusier, Scharoun, Smithons, Prouvé, Melnikov en Duiker) zijn onderdeel van complete tentoonstellingen. Van begin jaren ‘80 tot eind jaren ‘90 produceerden Max Risselada, Otakar Máčel en Jan Molema een aantal grote tentoonstellingen die niet alleen op de faculteit, maar ook wereldwijd werden getoond. Na het rondreizen werden deze tentoonstellingen bewaard in de Faculteit Bouwkunde. Hetzelfde geldt voor een groot aantal studiemodellen van bestaande gebouwen en een collectie houten kapconstructies.

De collectie wordt nog steeds aangevuld, mede door onderwijsprojecten zoals de minor ‘The House of the Future’. Maar ook modellen die zijn voortgekomen uit grote tentoonstellingsprojecten zoals ‘A hunderd years of Dutch Architecture’ in Beijing in 2008, Lelé ‘Architect of Hapiness’ in Het Nieuwe Instituut in 2013 en Building on Ideas: Charles Correa Housing Projects in 2017. Modellen voor deze tentoonstellingen werden gemaakt in onze eigen werkplaats.

De collectie in ondergebracht in drie afgesloten kelderruimtes op de Faculteit Bouwkunde. De collectie houten kapconstructies is opgeslagen in het Erfgoeddepot van de TU Delft Library.

### Overige onderwijscollecties: historisch en hedendaags

Naast de stoelen- en modellencollecties beheert de faculteit meer omvangrijk en divers onderwijsmateriaal. De handtekencollectie bestaat uit met de hand vervaardigde tekeningen door studenten binnen het handtekenonderwijs. De oudste tekeningen gaan terug tot de jaren 1920. Ondertussen groeit de verzameling nog altijd verder, doordat het lopend onderwijs bij handtekenen voortdurend nieuw materiaal oplevert.

Enkele verzamelingen staan (gedeeltelijk) in open opstellingen vanwege actief gebruik in onderwijs. Ter ondersteuning van ontwerponderwijs is een '[monsterkast](http:/wiki.bk.tudelft.nl/bk-wiki/Monsterlijst)' samengesteld, waarin monsters zijn bijeengebracht van de meest gebruikelijke bouwmaterialen, zoals raamprofielen en betonwapening. Een verzameling mechanicamodellen is samengebracht om krachtwerking invoelbaar te maken voor de studenten (G.J. Hobbelman, Mechanicamodellen, De kracht van aanschouwelijk onderwijs, 2013).

Naast een collectie natuurstenen, is er ook een bouwfragmenten collectie die bestaat uit historische bouwmaterialen. Die was onderdeel van de voormalige afdeling restauratie.

### Literatuur en documentatie

G.J. Hobbelman, Mechanicamodellen, De kracht van aanschouwelijk onderwijs, 2013

Monsterlijst, http:/wiki.bk.tudelft.nl/bk-wiki/Monsterlijst

Otakar, M., Woertman S., Wijk, C. van, Stoelen: catalogus van de verzameling van de faculteit bouwkunde in Delft, Rotterdam: Uitgeverij 010, 2010

Wijk, C.A. van, “The Delft Chair Collection”, in: Journal of Design History, 2011, Vol. XXIV, nr.1, p.79­83: [www.stoelencollectiedelft.nl/upload/](http://www.stoelencollectiedelft.nl/upload/) files/JoDH_artikel_def.pdf

Wijk, C.A. van, Off the Shelf, projects surrounding the chair collection at the faculty of architecture, Tu Delft, 2017: www.books.bk.tudelft.nl/index.php/press/ catalog/book/564

Wijk, C.A. van, Collectieplan Stoelencollectie, 2018

## Aanwijzingen voor de gebruiker

### Mogelijkheden voor onderzoek

Er zijn uiteenlopende mogelijkheden voor het gebruik van de collectie binnen onderzoek en studie. De objecten in de open opstelling, zoals stoelen, kunnen bezocht worden tijdens de normale openingstijden van de Bouwkunde bibliotheek. Voor nader onderzoek, waarbij objecten uit de opstelling moet worden gehaald, kunt u een afspraak maken. Objecten in het erfgoeddepot en afgesloten ruimtes kunnen op afspraak en onder toezicht worden onderzocht, waarbij dit geen risico vormt voor de conditie van het object.

### Mogelijkheden voor bruiklenen

Objecten uit de collectie zijn beschikbaar voor bruiklenen. Verzoeken voor bruiklenen moeten minstens twee maanden voor de opening van de betreffende tentoonstelling worden ingediend. We zullen akkoord gaan met uw aanvraag op basis van verschillende criteria, zoals de beschikbaarheid van het object, de staat ervan en de tentoonstellingsomstandigheden van de organisatie die de lening aanvraagt. De lener is verantwoordelijk voor de kosten van transport, verzekering, het gereedmaken van het object en het opstellen van een conditierapport.

### Mogelijkheden voor fysieke bezichtigingen

De objecten in de open opstelling, zoals stoelen, kunnen bezocht worden tijdens de normale openingstijden van de Bouwkunde bibliotheek. Voor nader onderzoek, waarbij het object uit de opstelling moet worden gehaald, kunt u een afspraak maken. Objecten in het erfgoeddepot en afgesloten ruimtes kunnen op afspraak en onder toezicht worden onderzocht, waarbij dit geen risico vormt voor de conditie van het object. Maquettes die in de open stellingen staan, zijn op dezelfde dag meestal nog te bezichtigen. Voor bezichtiging van maquettes die staan opgeslagen in kisten, moet minimaal twee dagen van tevoren een aanvraag worden ingediend.

### Registratie en online ontsluiting

Gegevens over en afbeeldingen van alle stoelen en modellen zijn te vinden in de Architecture Collections database, deze is ontsloten via de volgende website: https://collecties.bk.tudelft.nl/

Meer informatie over de monsterkast is op de volgende website te vinden: Monsterlijst, http:/wiki.bk.tudelft.nl/bk-wiki/Monsterlijst

Afbeeldingen van stoelen en modellen zijn beschikbaar in hoge resolutie tegen een vergoeding om de verwerkingskosten te dekken. De beeldrechten van de foto's zijn eigendom van Architecture Collections, maar het recht om het werk van ontwerpers af te beelden, valt ook onder het auteursrecht. U bent zelf verantwoordelijk voor het regelen van alle auteursrechtelijke kwesties. Toestemming voor elk niet-individueel gebruik moet worden verleend door Architecture Collections, en een correcte vermelding van de bron is vereist. Na publicatie dient u een kopie van de publicatie/productie te leveren.

### Contactpersoon voor gebruiker

Voor informatie, bruiklenen en afspraken, zie de website collecties.bk.tudelft.nl of mail naar collecties­ar@tudelft.nl.

### Beheer

Voor het beheer van de verschillende collecties zijn de volgende contactpersonen bekend:

Stoelencollectie

Contactpersoon: [Charlotte van Wijk](https://www.tudelft.nl/staff/c.a.vanwijk/)

Modellencollectie

Contactpersoon: [Tessa Wijtman-Berkman](https://www.tudelft.nl/staff/t.wijtman-berkman/)

Handtekencollectie

Lopend onderwijs bij handtekenen levert voortdurend nieuw materiaal op.

Contactpersoon: Kristjan Kaltenbach, [K.G.Kaltenbach@tudelft.nl](mailto:K.G.Kaltenbach@tudelft.nl)

Monsterkast

Contactpersoon: Frank Schnater [f.r.schnater@tudelft.nl](mailto:f.r.schnater@tudelft.nl)

Mechanicamodellen

Contactpersoon: Andrew Borgart, [A.Borgart@tudelft.nl](mailto:A.Borgart@tudelft.nl), 015-2784157

Natuurstenen

Contactpersoon: Wido Quist, W.J.Quist@tudelft.nl

Bouwfragmenten

Contactpersoon: Wido Quist, W.J.Quist@tudelft.nl

Afdelingsbibliotheek Urban Design

Contactpersoon: Birgit Hausleitner [B.Hausleitner@tudelft.nl](mailto:B.Hausleitner@tudelft.nl)

### Presentatie

Presentaties zijn of worden ingericht op verschillende locaties in het gebouw, zoals de Treasury en opstellingen in de gangen.

### Wensen

Binnen Programma Maatwerk zijn het (potentieel) academisch erfgoed en de studieverzamelingen binnen de faculteit geïnventariseerd. Voor de Architecture Collections is een collectieplan opgesteld.

# Stoelencollectie

![Stapelbare kinderstoel](URL)

### Beschrijving

De eerste stoel die werd gemaakt tijdens de pioniersjaren van plastic design in Italië was deze kinderstoel ontworpen door Richard Sapper en Marco Zanuso voor Kartell. Het is een stapelbare kinderstoel gemaakt van synthetisch materiaal. De stoel bestaat uit een geribbelde zitting en afzonderlijke poten, beide gemaakt van spuitgegoten polyethyleen.

Ondanks allerlei belemmeringen op technisch, economisch en ergonomisch gebied slaagden Zanuso en Sapper er uiteindelijk in om een stoel te ontwerpen die niet alleen voldeed aan alle ergonomische en stoelgerelateerde criteria, maar ook de verbeelding wist te prikkelen. Het was een stoel waarmee kinderen konden spelen zonder zichzelf pijn te doen, het was een optimaal economisch en constructief ontwerp zonder enig verlies van esthetiek.

Ontwerper: Richard Sapper, Marco Zanuso

Datering: 1964

Fabrikant: Kartell, Noviglio, modelnummer 4999

Materiaal: Polyethyleen

Afmetingen: 28 x 49,5 x 27 x 27,5 cm

Inventarisnummer: 20032042

## Beknopt overzicht

### Titel

Stoelencollectie

### Omvang

339 objecten

### Datering objecten

1700 tot heden

### Verzamelperiode

1957 tot heden

### Samenvatting

De collectie omvat stoelen van uiteenlopende aard, primair verzameld voor het ontwerponderwijs aan de Faculteit Bouwkunde

### Bewaarplaats

Faculteit Bouwkunde gebouw 8

Julianalaan 134

TU Delft Library gebouw 21

Prometheusplein 1

## Beschrijving

### Collectiegeschiedenis

In 1957 kwamen bouwkunde studenten Jelle Jelles, Gerrit Oorthuys en Kees Albers op het idee om een verzameling stoelen aan te leggen die kon worden gebruikt tijdens het ontwerponderwijs. Ondersteund door de faculteit, met name de afdeling Interieur, ontstond na enkele jaren een verzameling van meer dan honderd stukken. Veel stoelen werden aangekocht op het Waterlooplein en andere rommelmarkten. Ook werd rechtstreeks onderhandeld met fabrikanten en ontwerpers. Andere stoelen werden verkregen via kennissen, ontruimingen van oude panden en schenkingen.

Een van de meest uitzonderlijke donaties kwam in 1964 van Gerrit Rietveld. Nadat hij hoorde van het initiatief van de Stoelencollectie, besloot hij een aantal van zijn stoelontwerpen te schenken. Met de selectiecriteria van de collectie in gedachten, koos Rietveld een aantal stoelen die ieder op een ander constructieprincipe waren gebaseerd.

Een belangrijke uitbreiding vond plaats in 2000, toen de zitmeubels uit de Sluyterman­collectie werden opgenomen in de Stoelencollectie. Th.K.L. Sluyterman, hoogleraar Decoratieve Kunsten aan de Polytechnische School in Delft, was een verwoed verzamelaar en heeft tussen 1895 en 1920 een grote en gevarieerde collectie kunst en kunstnijverheid bijeengebracht.

In 2003 werd een bruikleenovereenkomst met het Nederlands Architectuurinstituut (NAi, tegenwoordig HNI) ondertekend. Hierdoor werd de collectie uitgebreid met een verzameling stoelen ontworpen door Nederlandse architecten als H.P. Berlage, J.J.P. Oud, J. Wils en A. Komter. Deze gebeurtenis vormde de aanleiding voor de tentoonstelling ‘Hollands Degelijk’ op de Faculteit Bouwkunde. In de tentoonstelling werden de stoelen van het NAi gecombineerd met stoelen van de faculteit. Door deze activiteit en andere werkzaamheden kwam de collectie weer in de belangstelling te staan van de buitenwereld. Deze hernieuwde aandacht voor de Stoelencollectie zorgde voor een aantal bijzondere donaties, met name van particulieren.

### Inhoud en samenstelling

Omdat de Stoelencollectie is bedoeld als ondersteuning van het ontwerpend onderwijs wordt deze doelstelling weerspiegeld in de verzamelcriteria: het materiaalgebruik, de constructie en de gebruikstypologie. Dit heeft ervoor gezorgd dat de collectie door de jaren heen een heel divers en uniek karakter heeft gekregen. Dat wil zeggen niet alleen toegespitst op grote namen uit de designgeschiedenis, maar ook met aandacht voor unieke objecten en gebruiksvoorwerpen die in de loop der jaren ook onder het grote publiek aftrek hebben gevonden, zoals een eenvoudige Brabantse knopstoel, een opvouwbaar viskrukje of een plastic kuipstoel.

De collectie wordt vanouds geordend naar de materiaalsoort. Vanwege het verzamelbeleid gericht op technologische vernieuwing zijn per materiaalsoort bepaalde zwaartepunten ontstaan. Voor metaal vormen de stoelen uit de periode van het modernisme in de vroege 20ste eeuw – met name stalenbuisstoelen en aluminium stoelen – een zwaartepunt. Er zijn ook veel kunststof stoelen te bewonderen, waaronder Italiaanse ontwerpen uit de jaren 1960. Binnen de materiaalcategorieën worden de stoelen vervolgens gerangschikt naar het constructieprincipe.

In de collectie zijn uiteenlopende periodes en stijlen vertegenwoordigd. Er zijn de 18e­ en 19e­eeuwse zetels, waaronder bijvoorbeeld een Hepplewhitestoel uit 1786 en een ensem­ ble Russische folkloristische meubels die tot de mooiste in hun soort gerekend mogen worden. Het weergeven van een representatief beeld van periodes en stijlen behoort echter niet tot de missie van de collectie.

### Aanvullingen

Door actief wervingsbeleid is de collectie de afgelopen jaren gegroeid. Met name door individuele donaties wordt de collectie verder verrijkt. Het verzamelen is tegenwoordig gericht op de 20ste en 21ste eeuw. Recente ontwikkelingen kunnen door het gebrek aan aankoopbudget helaas niet structureel gevolgd worden.

### Huidige standplaats

De collectie staat grotendeels opgesteld in de open opstelling in de Faculteit Bouwkunde, ca. 25 stoelen staan in 1+Oost 700. Daarnaast staan de stoelen van voor 1900, en de kostbaarste stoelen in het Erfgoeddepot van de TU Delft Library.

### Literatuur en documentatie

Otakar, M., Woertman S., Wijk, C. van, Stoelen: catalogus van de verzameling van de faculteit bouwkunde in Delft, Rotterdam: Uitgeverij 010, 2010.

[Wijk, C.A. van, “The Delft Chair Collection”, in: Journal of Design History, 2011, Vol. XXIV, nr.1, p.79­83](http://www.stoelencollectiedelft.nl/upload/files/JoDH_artikel_def.pdf)

[Wijk, C.A. van, Off the Shelf, projects surrounding the chair collection at the faculty of architecture, Tu Delft, 2017](www.books.bk.tudelft.nl/index.php/press/ catalog/book/564)

Wijk, C.A. van, Collectieplan Stoelencollectie, 2018.

## Aanwijzingen voor de gebruiker

### Mogelijkheden voor onderzoek

Er zijn uiteenlopende mogelijkheden voor het gebruik van de collectie binnen onderzoek en studie. De stoelen in de open opstelling kunnen bezocht worden tijdens de normale openingstijden van de Bouwkunde bibliotheek. Voor nader onderzoek, waarbij objecten uit de opstelling moet worden gehaald, kunt u een afspraak maken. Objecten in het erfgoeddepot kunnen op afspraak en onder toezicht worden onderzocht, waarbij dit geen risico vormt voor de conditie van het object.

### Mogelijkheden voor bruiklenen

Objecten uit de collectie zijn beschikbaar voor bruiklenen. Verzoeken voor bruiklenen moeten minstens twee maanden voor de opening van de betreffende tentoonstelling worden ingediend. We zullen akkoord gaan met uw aanvraag op basis van verschillende criteria, zoals de beschikbaarheid van het object, de staat ervan en de tentoonstellingsomstandigheden van de organisatie die de lening aanvraagt. De lener is verantwoordelijk voor de kosten van transport, verzekering, het gereedmaken van het object en het opstellen van een conditierapport.

### Mogelijkheden voor fysieke bezichtigingen

De stoelen in de open opstelling kunnen bezocht worden tijdens de normale openingstijden van de Bouwkunde bibliotheek. Voor nader onderzoek, waarbij het object uit de opstelling moet worden gehaald, kunt u een afspraak maken. Objecten in het erfgoeddepot kunnen op afspraak en onder toezicht worden onderzocht, waarbij dit geen risico vormt voor de conditie van het object.

### Registratie en online ontsluiting

Gegevens over en afbeeldingen van alle stoelen zijn te vinden in de Architecture Collections database, deze is ontsloten via de [collectie-website](https://collecties.bk.tudelft.nl/chairs).

Afbeeldingen van stoelen zijn beschikbaar in hoge resolutie tegen een vergoeding om de verwerkingskosten te dekken. De beeldrechten van de foto's zijn eigendom van Architecture Collections, maar het recht om het werk van ontwerpers af te beelden, valt ook onder het auteursrecht. U bent zelf verantwoordelijk voor het regelen van alle auteursrechtelijke kwesties. Toestemming voor elk niet-individueel gebruik moet worden verleend door Architecture Collections, en een correcte vermelding van de bron is vereist. Na publicatie dient u een kopie van de publicatie/productie te leveren.

### Contactpersoon voor gebruiker

Voor informatie, bruiklenen en afspraken, zie de website [collecties.bk.tudelft.nl](collecties.bk.tudelft.nl) of mail naar collecties­ar@tudelft.nl.

### Beheer

Charlotte van Wijk

### Presentatie

De collectie staat grotendeels opgesteld in de open opstelling in de Faculteit Bouwkunde, ca. 25 stoelen staan in 1+Oost 700. Daarnaast staan de stoelen van voor 1900, en de kostbaarste stoelen in het Erfgoeddepot van de TU Delft Library. Door middel van QR-codes is informatie over de stoelen beschikbaar.

### Wensen

# Maquettecollectie

## Blikvanger

![Maquette openluchtschool](URL)

### Beschrijving

Op 12 mei 1927 ondertekenden Bernard Bijvoet, destijds woonachtig in Parijs, en Jan Duiker een plan voor een openluchtschool. Dit plan zou leiden tot een opdracht voor een openluchtschool 'voor het gezonde kind', waarin de wensen van Duiker voor een gezondere gemeenschap duidelijk tot uiting kwamen. Dit model werd gemaakt door Bertha van den Dolder en Marius Voet voor de tentoonstelling 'The New Movement in the Netherlands 1924-36', samengesteld door Jan Molema. Het oorspronkelijke model ging verloren in de brand in 2008, het nieuwe model werd gemaakt in 2009.

Ontwerper: Jan Duiker

Locatie: Amsterdam

Datering: 1934

Afmetingen: 110x68x80

Schaal: 1:50

Inventarisnummer: 10001065

## Beknopt overzicht

### Titel

Maquettecollectie

### Omvang

Ca. 250 modellen

### Datering objecten

1980 tot heden

### Verzamelperiode

2005 tot heden

### Samenvatting

De collectie omvat modellen die verbonden zijn met de instituutsgeschiedenis, het onderwijs en onderzoek van de Faculteit Bouwkunde

### Bewaarplaats

Faculteit Bouwkunde

gebouw 8

Julianalaan 134

## Beschrijving

### Collectiegeschiedenis

De modellen in de collectie zijn voor het merendeel door studenten vervaardigd binnen het kader van groots opgezette studie­ en onderzoeksprojecten. Sommige modellen zijn onderdeel van complete tentoonstellingen.

Van begin jaren 80 tot eind jaren 90 produceerden Max Risselada, Otakar Máčel en Jan Molema een aantal grote tentoonstellingen die niet alleen op de faculteit, maar ook wereldwijd werden getoond. Na het rond­ reizen belandden deze tentoonstellingen in de kelders van de Faculteit Bouwkunde. Evenals een groot aantal studiemodellen van bestaan­ de gebouwen en een collectie houten kap­ constructies. In 2005 namen Robert Nottrot (curator) en Tessa Wijtman­Berkman (projectleider) het initiatief voor het beheer en behoud van deze tentoonstellingen en model­ len. Zo ontstond het project ‘de Schatkamer van Bouwkunde’ dat financieel werd onder­ steund door de toenmalige decaan Hans Beunderman. Er werd een begin gemaakt met een zorgvuldige inventarisatie, intensieve restauratie en uitgebreide documentatie.

Naast het beheer en behoud was het doel om de collectie te ontsluiten, uit te breiden en beschikbaar te stellen voor onderwijs, onderzoek en bruikleen. Na de brand in 2008, waarbij een deel van het materiaal beschadigd raakte, werd de collectie officieel onder­ gebracht bij de afdeling Architectuur, met een nieuwe naam: ‘Architecture Collections’.

De aandacht was toen vooral gericht op het bij elkaar houden en inventariseren van de geredde materialen, die op verschillende l ocaties waren opgeslagen. Ook werd begonnen met de restauratie van het beschadigde materiaal. Veel van de panelen en onderdelen van de tentoonstellingen zijn verloren gegaan. De modellen (Loos, Le Corbusier, Scharoun, Smithons, Prouvé, Melnikov en Duiker) die onderdeel waren van deze tentoonstellingen, bleven gespaard en zijn nu nog steeds zeer belangrijk voor de collectie.

### Inhoud en samenstelling

De collectie kan worden onderverdeeld in drie groepen: maquettes die zijn gemaakt als onderdeel van tentoonstellingen; individuele modellen die zijn geproduceerd als onderdeel van modelonderwijs en onderzoeksmodellen. Daarnaast beheren we nog een aantal tentoonstellingen die de afgelopen jaren op verschillende locaties hebben gestaan.

De historische onderwijscollectie van houten kapconstructies is voor het behoud en beheer opgeslagen in het Erfgoeddepot van de TU Delft Library.

Momenteel zijn er 225 modellen gefotografeerd en beschreven. Waaronder 78 schaal­ modellen van meubels van Gerrit Rietveld. Deze collectie werd in 1998 aangekocht door de faculteit als aanvulling op de stoelen­ collectie en valt nu onder het beheer van Architecture Collections.

### Aanvullingen

De collectie wordt nog steeds aangevuld, mede door onderwijsprojecten zoals de minor ‘The House of the Future’. Maar ook modellen die zijn voortgekomen uit grote tentoonstellingsprojecten zoals ‘A hunderd years of Dutch Architecture’ in Beijing in 2008, Lelé ‘Architect of Hapiness’ in Het Nieuwe Instituut in 2013 en Building on Ideas: Charles Correa Housing Projects in 2017. Modellen voor deze tentoonstellingen werden gemaakt in onze eigen werkplaats. De Charles Correa model­ len zijn dit jaar geschonken aan de Charles Correa Foundation in GOA, India.

### Huidige standplaats

De collectie in ondergebracht in drie afgesloten kelderruimtes op de Faculteit Bouwkunde.

De collectie houten kapconstructies is opgeslagen in het Erfgoeddepot van de TU Delft Library.

### Literatuur en documentatie

## Aanwijzingen voor de gebruiker

### Mogelijkheden voor onderzoek

Er zijn uiteenlopende mogelijkheden voor het gebruik van de collectie binnen onderzoek en studie. Voor onderzoek kunt u een afspraak maken. Maquettes die in de open stellingen staan, zijn op dezelfde dag meestal nog te bezichtigen. Voor bezichtiging van maquettes die staan opgeslagen in kisten, moet minimaal twee dagen van tevoren een aanvraag worden ingediend.

### Mogelijkheden voor bruiklenen

Objecten uit de collectie zijn beschikbaar voor bruiklenen. Verzoeken voor bruiklenen moeten minstens twee maanden voor de opening van de betreffende tentoonstelling worden ingediend. We zullen akkoord gaan met uw aanvraag op basis van verschillende criteria, zoals de beschikbaarheid van het object, de staat ervan en de tentoonstellingsomstandigheden van de organisatie die de lening aanvraagt. De lener is verantwoordelijk voor de kosten van transport, verzekering, het gereedmaken van het object en het opstellen van een conditierapport.

### Mogelijkheden voor fysieke bezichtigingen

Om de modellen fysiek te bezichtigen kunt u een afspraak maken. Maquettes die in de open stellingen staan, zijn op dezelfde dag meestal nog te bezichtigen. Voor bezichtiging van maquettes die staan opgeslagen in kisten, moet minimaal twee dagen van tevoren een aanvraag worden ingediend.

### Registratie en online ontsluiting

Gegevens over en afbeeldingen van alle modellen zijn te vinden in de Architecture Collections database, deze is ontsloten via de volgende website: https://collecties.bk.tudelft.nl/models

Afbeeldingen van modellen zijn beschikbaar in hoge resolutie tegen een vergoeding om de verwerkingskosten te dekken. De beeldrechten van de foto's zijn eigendom van Architecture Collections, maar het recht om het werk van ontwerpers af te beelden, valt ook onder het auteursrecht. U bent zelf verantwoordelijk voor het regelen van alle auteursrechtelijke kwesties. Toestemming voor elk niet-individueel gebruik moet worden verleend door Architecture Collections, en een correcte vermelding van de bron is vereist. Na publicatie dient u een kopie van de publicatie/productie te leveren.

### Contactpersoon voor gebruiker

Voor informatie, bruiklenen en afspraken, zie de website collecties.bk.tudelft.nl of mail naar collecties­ar@tudelft.nl.

### Beheer

Tessa Wijtman

collections-ar@tudelft.nl

# Faculteit CITG

![Civieltechnische instrumenten](URL)

## Beknopt overzicht

De faculteit Civiele Techniek en Geowetenschappen heeft een academische verzameling die voornamelijk wordt ingezet voor onderzoek en onderwijs, of die een afspiegeling daarvan vormt, zoals modellen van (waterbouwkundige) constructies, meetinstrumenten, kristalmodellen, boormonsters en fossielen.

### Omvang

Onbekend

### Datering objecten

Onbekend

### Verzamelperiode

Voornamelijk 20e en 21e eeuw

### Bewaarplaats

Civiele Techniek en Geowetenschappen (gebouw 23)

Stevinweg 1

2628 CN Delft

## Beschrijving

Van maquettes van bruggen tot boormonsters en van meetinstrumenten tot kristalmodellen; de faculteit Civiele Techniek en Geowetenschappen heeft een uiteenlopende collectie van objecten die een afspiegeling zijn van de onderwijs- en onderzoeksactiviteiten. Door de jaren heen zijn er op natuurlijk wijze veel van dergelijk objecten samengebracht, doordat ze zijn aangekocht voor projecten of doordat ze zijn geproduceerd in de laboratoria. De historische objecten zijn vanwege hun erfgoedwaarde overgedragen aan de Museumcollectie. Hun herkomst binnen de faculteit en onderlinge samenhang blijft daarbij intact, doordat ze binnen de museumcollectie als deelcollectie bij elkaar worden gehouden. Het gaat hierbij voornamelijk om historische instrumenten en modellen van (water)bouwkundige constructies, zoals sluizen.

De verzamelingen die momenteel binnen de faculteit worden bewaard hebben voornamelijk waarde voor onderwijs en onderzoek. De meest zichtbare hiervan zijn de objecten in de publieke ruimtes en gangen die een presentatiefunctie vervullen. Hierbij gaat het veelal om modellen, maquettes, instrumenten en geologische objecten die het werk binnen de afdelingen zichtbaar maken. Een tweede duidelijk definieerbare groep zijn de studieverzamelingen die worden ingezet voor onderwijs, zoals specimen van gesteenten en kristalmodellen. Tot slot zijn er de materialen, apparaten en instrumenten die worden gebruikt in de verscheidene laboratoria.

Door de sterke inbedding van de facultaire verzameling in onderzoek en onderwijs, worden de meeste objecten ingedeeld en beheerd per afdeling en sectie.

## Aanwijzingen voor de gebruiker

### Mogelijkheden voor onderzoek

Voor onderzoek kan contact opgenomen worden met de betreffende afdeling, die te vinden is op de volgende website: https://www.tudelft.nl/citg/over-faculteit/afdelingen

### Mogelijkheden voor bruiklenen

De faculteit voert geen actief bruikleenbeleid, maar incidenteel zijn bruiklenen mogelijk. Hiervoor dient contact te worden opgenomen met de betreffende afdeling.

### Mogelijkheden voor fysieke bezichtigingen

De objecten die zijn opgesteld in de publieke ruimte zijn fysiek te bezichtigen tijdens de openingstijden van het faculteitsgebouw. Voor bezichtiging van overige objecten kan worden opgenomen met de betreffende afdeling.

### Registratie en online ontsluiting

De objecten en object registratie zijn niet online ontsloten.

### Contactpersoon voor gebruiker

Voor vragen kan contact opgenomen worden met de betreffende afdeling, die te vinden is op de volgende website: https://www.tudelft.nl/citg/over-faculteit/afdelingen

### Beheer

[De regelingen omtrent beheer zijn afhankelijk van de uitkomsten van Programma Maatwerk]

### Presentatie

[De regelingen omtrent presentaties zijn afhankelijk van de uitkomsten van Programma Maatwerk en de herinrichtingsplannen]

### Wensen

1. Inventarisatie

2. Waardering

3. Procesinrichting

# Collectie Mineralogisch Geologisch Museum

## Blikvanger

![Mineralogisch Geologisch Museum](URL)

De tentoonstellingszaal van het Mineralogisch Geologisch Museum en een opslagruimte, in de voormalige opstelling van het Science Centre op de Mijnbouwstraat 120. De collectie bevat een groot aantal specimen van gesteenten.

## Beknopt overzicht

### Titel

### Omvang

ca. 6.900 objecten (in eigendom van de TU Delft, de gehele collectie is groter)

### Datering objecten

Onbekend

### Verzamelperiode

1842 tot ongeveer 1965

### Samenvatting

De collectie van het voormalige Mineralogisch Geologisch Museumbevat mineralen, gesteenten, fossielen, ertsen en andere geologische objecten voortgekomen uit het onderzoek en onderwijs van de opleiding Mijnbouwkunde aan de TU Delft.

### Bewaarplaats

TU Delft Library gebouw 21

Prometheusplein 1 en extern:

UTS Nederland

Naturalis Biodiversity Center

## Beschrijving

### Collectiegeschiedenis

Met de oprichting van de Koninklijke Akademie (voorloper van de TU Delft) in 1842 startte de opleiding Mijnbouwkunde. Omdat de studenten de diverse delfstoffen moesten onderzoeken waar ze in de praktijk mee te maken zouden krijgen, legden zij zelf tijdens hun studiereizen al op zeer bescheiden schaal een verzameling met geologische objecten aan.

Vanaf 1864 groeide de collectie explosief. In dat jaar werd dr. C.F. Vogelsang aangesteld als hoogleraar mineralogie, geologie, mijnontginning en paleontologie. Zijn mineralogisch­geologische verzameling vormt de basis van het huidige Mineralogisch Geologisch Museum.

De aanstelling van Gustaaf Molengraaff als hoogleraar gaf het museum in 1906 een nieuwe impuls. Tijdens de vele expedities die hij leidde, werd zeer veel nieuw materiaal verzameld en aan de collectie toegevoegd. In 1909 kreeg de collectie bij ministeriële beschikking officieel de status van museum.

De opleiding stelde J.H. Bonnema aan als eerste conservator. Toen in 1912 het pand aan de Mijnbouwstraat 120 betrokken werd, kreeg het museum de beschikking over een complete vleugel van drie verdiepingen. Op het hoogtepunt kende de collectie ca. 140.000 objecten.

Vanaf de jaren ’60 kwam er steeds minder ruimte voor de collectie beschikbaar. De begane grond werd ingericht als chemisch laboratorium, waardoor de koloniale collectie werd overgedragen aan het toenmalige Rijksmuseum voor Geologie en Mineralogie (nu Naturalis Biodiversity Center). De tweede verdieping met fossielen werd in de jaren tachtig overgedragen aan Naturalis om plaats te maken voor afstudeerders en promovendi. In 2006 verhuisde de faculteit naar een ander gebouw waar de opleidingen Civiele Techniek en Technische Geowetenschappen gevestigd waren. Vanaf dat moment kwamen er minder studenten naar het Mineralogisch Geologisch Museum en kreeg het beheer en onderhoud van de collectie niet meer de juiste aandacht.

In 2007 werd het Mineralogisch Geologisch Museum gesloten voor het publiek.

In 2013 werd het grootste gedeelte van de collectie (alles met een vindplaats ‘onder de grond’) overgedragen aan Naturalis. Van zo een 200 objecten van ‘boven de grond’ werd het beheer overgedragen aan de TU Delft Library. Een groep van ca. 6.700 mineralen, ertsen en gesteenten is bestempeld als ‘geen collectie’ en in de kelders achtergebleven.

Vanaf 2013 is er een reddingsactie gestart waarbij met verzamelde sponsorgelden van externe financiers de tentoonstellingscollectie inclusief de tentoonstellingskasten in afge­ slankte vorm weer een plaats kregen op de tweede etage van de Mijnbouwstraat 120.

De TU Delft heeft hiervoor ca. 3.600 objecten terug in bruikleen gekregen van Naturalis. In 2015 werd deze opstelling feestelijk geopend. In 2020 is het gebouw aan de Mijnbouwstraat 120 verkocht en zal ook het Mineralogisch Geologisch Museum verhuizen. Toekomst­ plannen hierover zijn op dit moment in ontwikkeling.

### Inhoud en samenstelling

De collectie, zoals deze nu aanwezig is bij de TU Delft, is in vier groepen onder te verdelen.

Groep 1:

Het gedeelte van circa 3.600 objecten die in 2013 formeel zijn overgedragen aan Naturalis en weer terug in bruikleen zijn gegeven aan het Science Centre ten behoeve van de tentoonstelling op de tweede etage van Mijnbouwstraat 120: het huidige Mineralogisch Geologisch Museum. Dit betreffen mineralen, ertsen en gesteenten. In deze groep valt ook de schedel van de Triceratops die na een uitvoerige restauratie in oktober 2020 op de eerste verdieping van Mijnbouwstraat 120 gepresenteerd wordt.

Groep 2:

Circa 200 objecten waarbij het beheer is overgedragen aan de TU Delft Library. Dit zijn

o.a. flessen olie, mijnlampen, artificiële kristallen van dr. De Jong, instrumenten en geologisch onderwijsmateriaal.

Groep 3:

Circa 32 klassieke toonkasten, speciaal ontworpen in samenhang met het gebouw Mijnbouwstraat 120 om de collectie op de eerste etage te huisvesten en te presenteren. Deze zijn eigendom van de TU Delft en staan vermeld en beschreven in de rijksmonu­ mentenbeschrijving van Mijnbouwstraat 120. Voor de vernieuwde opstelling van het Mineralogisch Geologisch Museum in 2015, zijn deze verhuisd naar de tweede etage van de Mijnbouwstraat.

Groep 4:

Circa 6.500 mineralen, ertsen en gesteenten die door Naturalis niet zijn geselecteerd voor de collectie en zodoende zijn achtergebleven in de kelders van de Mijnbouwstaat. Dit gedeelte is in 2021 geïnventariseerd en vervolgens deels overgedragen aan Naturalis Biodiversity Center en deels ontzameld.

### Aanvullingen

De collectie wordt niet meer actief aangevuld.

### Huidige standplaats

Door de verkoop van het gebouw aan de Mijnbouwstraat 120 is het Mineralogisch Geologisch Museum eind 2021 en begin 2022 verhuisd. De collectie ligt tijdelijk opgeslagen,

o.a. bij de TU Delft Library, UTS en Naturalis Biodiversity Center.

## Aanwijzingen voor de gebruiker

### Registratie en online ontsluiting

Het gedeelte van de collectie dat in bruikleen is van Naturalis, is geregistreerd in het Collectie Registratie Systeem van Naturalis Biodiversity Center. De objecten in beheer bij de TU Delft Library staan geregistreerd in ‘Collective Access’ (zie hiervoor de Museumcollectie).

# Faculteit Elektrotechniek, Wiskunde en Informatica (EWI)

![Radio’s van de EWI-studieverzameling](URL)

Bij de studieverzameling EWI worden uiteenlopende elektronische apparaten bewaard en onderhouden, zoals een grote verzameling historische radio’s.

## Beknopt overzicht

### Titel

Studieverzameling EWI

### Omvang

Meer dan 45.000 objecten, in 16 deelcollecties

### Datering objecten

1865 tot heden

### Verzamelperiode

1969 tot heden

### Samenvatting

De collectie is een studieverzameling, bestaande uit objecten van elektrotechnische aard afkomstig van de Faculteit Elektrotechniek, Wiskunde & Informatica (EWI) en daarbuiten.

### Bewaarplaats

Kelder laagbouw Faculteit EWI

gebouw 36

Mekelweg 4

## Beschrijving

### Inhoud en samenstelling

De uiteenlopende collecties van de faculteit Elektrotechniek, Wiskunde & Informatica (EWI) zijn samengebracht binnen de Studieverzameling EWI. Die behoort tot één van de rijkste elektrotechnische verzamelingen in Nederland. De collectie beslaat een breed scala aan vakgebieden binnen de elektrotechniek. Hierbij gaat het onder meer om: beeld en geluid, reken­ en typemachines, telecommunicatie, optica, IC­ontwerp apparatuur, energietechniek, radartechnologie, navigatiesystemen, meet­ en regelapparatuur, telegrafie en telefonie, elektronenbuizen, computers en schakelklokken. Dit omvangrijke geheel wordt verder aangevuld met boeken, tijdschriften, glasnegatieven en overige documentatie. De gehele collectie is onverdeeld in 16 deelcollecties. De beschrijving van deze deelcollecties kan bij de beheerder worden opgevraagd.

### Collectiegeschiedenis

Het jaar 1969, waarbij het gebouw voor de faculteit Elektrotechniek aan de Mekelweg 4 werd geopend, kan gezien worden als de start van de huidige Studieverzameling EWI. Bij de opening had men in de kelderruimten van de laagbouw een tentoonstelling ingericht, bescheiden van opzet, waarbij het accent lag op de grote elektronenbuizenverzameling.

Aangenomen wordt dat in deze periode ook de werkgroep Geschiedenis werd opgericht. Unieke objecten – herinneringen waarin de elektrotechniek, natuurkunde en werktuig­ bouwkunde ooit hand in hand gingen – kregen vanaf nu onderdak in de laagbouwkelder.

De collectie vindt haar oorsprong in de beginjaren van de TU Delft. Omstreeks 1865 werd er aan de Polytechnische School en de Technische Hogeschool (voorlopers van de TU Delf) al lesgegeven in de elektrotechniek, waarbij men gebruik maakte van fysieke leer­ middelen. Zo werd al vroeg aan een aan­ schouwelijke elektroverzameling gewerkt.

De collectie is van daar verder uitgegroeid door het verzamelen van vele elektrotech­ nische artefacten. Hierbij kwamen stukken zowel van de Faculteit Elektrotechniek als van daarbuiten, bijvoorbeeld door schenkingen van particulieren. Inmiddels representeert de Studieverzameling op unieke wijze de ontwik­ keling van de elektrotechniek in Nederland.

Rond 2003 zijn 850 objecten door het toen­ malige Techniekmuseum geselecteerd en ondergebracht bij de Museumcollectie en daarmee nu in beheer bij de TU Delft Library.

### Aanvullingen

door schenkingen vanuit de faculteit en daarbuiten, wordt de collectie tot op heden zowel qua breedte als diepte nog verder verrijkt.

### Huidige standplaats

De objecten uit de Studieverzameling staan deels opgeslagen en goeddeels gepresenteerd in de kelder van de laagbouw van de Faculteit EWI.

### Literatuur en documentatie

Geijp, H. (Red.), Jubileum Magazine, 50 jaar Studieverzameling, 2019.

Timmermans R. (Red.), Beschrijving 16 deelverzamelingen, 2021.

## Aanwijzingen voor de gebruiker

### Mogelijkheden voor onderzoek

Objecten uit de Studieverzameling EWI kunnen op afspraak en onder toezicht worden onderzocht, waarbij dit geen risico vormt voor de conditie van het object. Ook voor onderwijsdoeleinden worden uiteraard objecten ter beschikking gesteld.

### Mogelijkheden voor bruiklenen

Musea en publieke instellingen kunnen een bruikleenaanvraag indienen. Ook partijen binnen de TU Delft kunnen een bruikleen aanvragen.

### Mogelijkheden voor fysieke bezichtigingen

De Studieverzameling kan iedere maandag worden bezocht tussen 10.00 en 17.00. Daarbij worden demonstraties verzorgd en toelichtingen gegeven. Rondleidingen voor groepen gaan op afspraak.

### Registratie en online ontsluiting

De inventarisatie en registratie van de Studie­ verzameling is in volle gang. Daarbij zijn alle objecten uit de omvangrijke Studieverzameling ingedeeld in 16 verschillende deelcollecties. Sinds 2019 is het collectieregistratiesysteem ‘Collective Access’ ingericht voor de registratie van de objecten en deelverzamelingen. Deze applicatie is in opzet gelijk aan het systeem dat wordt gebruikt door TU Delft Library voor de Museumcollectie. Op termijn zal de collectie getoond worden op de site: studieverzameling.ewi.tudelft.nl

### Contactpersoon voor gebruiker

Voor informatie, aanvragen en afspraken kan contact worden opgenomen via de website van de studieverzameling: https://studieverzameling.ewi.tudelft.nl/index.php/contact

### Beheer

Beheer door vrijwilligers van de studieverzameling

Contactpersoon: Han Geijp, j.a.geijp@tudelft.nl, telefoon +31 (0)15 2781359

### Presentatie

Ingericht in de kelder van de EWI laagbouw, beheerd door de vrijwilligers van de studieverzameling.

### Wensen

1. Inventarisatie

2. waardering

# Faculteit Industrieel Ontwerp

![Verzameling Faculteit Industrieel Ontwerp](URL)

## Beknopt overzicht

### Titel

Faculteit Industrieel ontwerp

### Omvang

ongeveer 1400 objecten

### Datering objecten

circa 1940 tot heden

### Verzamelperiode

circa 1940 tot heden

### Samenvatting

De faculteit Industrieel Ontwerp beheert een brede collectie gebruiksvoorwerpen, van veelal bekende vormgevers, die de ontwikkeling van de industriële vormgeving illustreren

### Bewaarplaats

Faculteit Industrieel Ontwerpen gebouw 32

Landbergstraat 15

## Beschrijving

### Inhoud en samenstelling

De Facultaire Historische Collectie Industriële Gebruiksvoorwerpen bevat producten die gezien vanuit de geschiedenis van het industrieel ontwerpen van groot belang zijn. Het betreft een brede reeks van huishoudelijke apparatuur, kantoormachines en gebruikvoorwerpen van gerenomeerde vormgevers, zoals Raymond Loewy, Henry Dreyfuss en Marcello Nizzoli. De collectie bevat typemachines, stofzuigers, kachels, platenspelers, strijkijzers etc. De voorwerpen illustreren de ontwikkeling van de industriële vormgeving. De collectie bevat ook beroemde ontwerpen van (voormalig) Delftse hoogleraren, zoals Carl Weber, Bruno Ninaber van Eyben en Paul Mijksenaar.

### Collectiegeschiedenis

Deze collectie is ondergebracht in het Henri Baudet Instituut (HBI). Dit is een onderzoek­ en adviesinstituut voor design en designgeschiedenis, dat werkzaam is binnen het kader van de Faculteit Industrieel Ontwerpen van de Technische Universiteit Delft. Het HBI is opgericht in 2003 op initiatief van Jan Willem Drukker en Timo de Rijk, beide werkzaam als docent en onderzoeker op het gebied van de designgeschiedenis aan de Faculteit Industrieel Ontwerpen. Het HBI beheert de zogenaamde Facultaire Historische Collectie Industriële Gebruiksvoorwerpen, die in de loop der jaren door bescheiden aankopen, giften en bruiklenen tot een unieke collectie is uitgegroeid. Het HBI ontleent zijn naam aan prof. dr. Henri (‘Han’) Baudet, die van 1965 tot en met 1987 aan de faculteit verbonden was en de leerstoel ‘geschiedenis der mens­productrelaties’ bekleedde.

### Aanvullingen

De collectie groeit nog altijd met nieuwe aanvullingen om de ontwikkelingen in design bij te houden.

### Huidige standplaats

De collectie staat opgeslagen en deels opgesteld in één afgesloten ruimte in de kelder van de Faculteit Industrieel Ontwerpen (ca. 300 m2). Daarnaast staan er producten tentoongesteld in verschillende vitrines, verspreid over het gebouw.

### Literatuur en documentatie

## Aanwijzingen voor de gebruiker

### Mogelijkheden voor onderzoek

Er zijn uiteenlopende mogelijkheden voor onderzoek naar de collectie. Objecten kunnen bijvoorbeeld worden onderzocht op het gebied van thema’s als productontwikkeling, materiaalgebruik en gebruik van producten.

### Mogelijkheden voor bruiklenen

Bruiklenen zijn niet mogelijk.

### Mogelijkheden voor fysieke bezichtigingen

Het bezichtigen van de verzameling is mogelijk op afspraak.

### Registratie en online ontsluiting

De meerderheid van de objecten zijn geregistreerd in een database (FileMaker).

### Contactpersoon voor gebruiker

Voor informatie en vragen kunt u contact opnemen met de conservator van het Henri Boudet Instituut: Carlita Kooman (c.g.m.kooman@tudelft.nl).

### Beheer

### Presentatie

### Wensen

# Faculteit Lucht- en Ruimtevaarttechniek

## Blikvanger

### Afbeelding object

### Beschrijving

### Waarom is het interessant/bijzonder?

## Beknopt overzicht

### Titel

Faculteit Lucht- en Ruimtevaarttechniek

### Omvang

Onbekend

### Datering objecten

Van de jaren 1940 tot heden

### Verzamelperiode

Van de jaren 1950 tot heden

### Samenvatting

Faculteit Lucht- en Ruimtevaarttechniek beheert een studieverzameling objecten en onderdelen die te maken hebben met vliegtuigen en ruimtevaart.

### Bewaarplaats

Faculteit Luchtvaart- en Ruimtevaarttechniek

Kluyverweg 1

## Beschrijving

### Collectiegeschiedenis

Vanwege grote ontwikkelingen in de luchtvaart is in 1940 een begin gemaakt met onderwijs in lucht- en ruimtevaarttechniek in Delft. Met het aantreden van prof. Van der neut in 1945 kwam er meer aandacht voor de rol van fysiek materiaal in onderwijs. In datzelfde jaar werd begonnen met het aanleggen van een studieverzameling van vliegtuigen en vliegtuigonderdelen. Die werd in 1957 uitgebreid met de oprichting van een laboratorium. Hier stonden niet alleen vliegtuigen en onderdelen opgesteld, maar er waren ook werkplaats voor hout en metaal. De vliegtuigen waren niet alleen afkomstig van Fokker en Koolhoven, maar ook vliegtuigen die gebruikt waren in de Tweede Wereldoorlog. In 1965 kwam er meer ruimte voor de collectie met de ingebruikname van de hangar. Zo was het mogelijk om de studieverzameling te blijven uitbreiden, onder andere met een F104 Starfighter en den F-16 Falcon Fighter. De vliegtuigen boden niet alleen inspiratie voor ontwerpen, maar ze werden ook gebruikt om constructieve principes te demonstreren of om tests op uit te voeren. De collectie die in het begin voornamelijk gericht was op vliegtuigen is met de jaren uitgebreid met op het gebied van ruimtevaart met bijvoorbeeld satellieten. Wegens ruimtegebrek is de omvangrijke collectie langzaam gekrompen. De vliegtuighal is de afgelopen jaren grotendeels overgenomen door werkplaatsen. De collectie is afgestoten, in de kelder en in externe opslag gezet en verspreid over de hele faculteit.

### Inhoud en samenstelling

De faculteit Lucht- en Ruimtevaart beheert een omvangrijke collectie op het gebied van vliegtuigen en ruimtevaartuigen: fragmenten van vleugels, satellietonderdelen, verschillend typen materialen en zelfs complete vliegtuigen. Deze bevinden zich grotendeels in de kelder van het faculteitsgebouw. Een deel van de collectie in de kelder wordt nog ingezet binnen het onderwijs. Bovendien zijn de materialen daar toegankelijke en zichtbaar.

### Huidige standplaats

De verzameling staat grotendeels in de kelder van de faculteit Luchtvaart- en Ruimtevaarttechniek

Kluyverweg 1 en daarnaast gepresenteerd op diverse plekken in het gebouw.

### Literatuur en documentatie

Klompé, Het constructie- en materialenlaboratorium in beweging, 2009.

Saunders-Smits, Melkert & Schuurman, 80 Years of Aerospace Engineering Education in the Netherlands, 2020.

## Aanwijzingen voor de gebruiker

### Mogelijkheden voor onderzoek

Voor vragen over de mogelijkheden voor onderzoek kan contact opgenomen worden met de colectiebeheerder.

### Mogelijkheden voor bruiklenen

Voor vragen over de mogelijkheden voor bruiklenen kan contact opgenomen worden met de colectiebeheerder.

### Mogelijkheden voor fysieke bezichtigingen

De verzameling is grotendeels fysiek toegankelijk in de kelder van de faculteit Luchtvaart- en Ruimtevaarttechniek.

### Registratie en online ontsluiting

De registratie wordt ondernomen.

### Contactpersoon voor gebruiker

Contactpersoon: Joris Melkert J.A.Melkert@tudelft.nl

# Faculteit Technische Natuurwetenschappen

![Microscopen van de optica-afdeling TNW](URL)

## Beknopt overzicht

### Titel

Faculteit Technische Natuurwetenschappen

### Omvang

Ongeveer 25.000 – 28.000 objecten

### Datering objecten

eind 19e­eeuw tot heden

### Verzamelperiode

eind 19e­eeuw tot heden

### Samenvatting

De faculteit Technische Natuurwetenschappen heeft diverse objecten en verzameling, waarvan het zwaartepunt wordt gevormd door de optica-collectie en de Botanische Tuin.

### Bewaarplaats

Faculteit Technische Natuurwetenschap

gebouw 22

Lorentzweg 1

TU Delft Botanische Tuin

gebouw 6

Poortlandplein 6

## Beschrijving

De faculteit Technische Natuurwetenschappen heeft over de jaren heen een grote verzameling opgebouwd, die nu deels voornamelijk historisch van aard is en deels het huidige onderzoek en onderwijs ondersteunt, of daaruit voortkomt.

### Optica vakgroep collectie

De Optica vakgroep collectie heeft als doel om de nalatenschap van de hoogleraren optica te beheren. Een belangrijk onderdeel daarvan is het bewaren en uitdragen van de geschiedenis, het onderwijs en het onderzoek binnen de vakgroep Optica tot ongeveer 2008. De oorsprong van de collectie begint Abraham C.S. van Heel, die in 1947 binnen het laboratorium voor Technische Fysica de Optische Afdeling oprichtte. Daar was hij gewoon hoogleraar tot aan zijn overlijden in 1966. Vanuit zijn onderzoeks- en onderwijsactiviteiten binnen de vakgroep Optica is een omvangrijke verzameling van zijn geschriften, apparatuur en lesmateriaal bewaard. Dit vormt het zwaartepunt van de Optica vakgroep collectie. Het overige gedeelte wordt gevormd door toevoegingen door zijn opvolgers prof. De Lange, prof. Frankena en prof. Braat. Deze zeer gemengde collectie weerspiegelt niet enkel het werk binnen de vakgroep zelf, maar geeft ook blijk van de bredere samenwerkingen met TNO en de optische Industrie, zoals Optisch Industrie de Oude Delft, Nonius, PTT Neherlaboratorium en Philips.

### Studieverzamelingen

Naast de historisch collectie van de opticavakgroep, zijn er nog losse objecten en studieverzamelingen. Deze zijn bijvoorbeeld geproduceerd in de eigen werkplaats en glasblazerij. Bovendien zijn er ten behoeve van onderzoek en onderwijs objecten verzameld binnen de verschillende afdelingen van de faculteit.

### Botanische Tuin

De grootste collectie buiten de huidige faculteitsgebouwen is de botanische tuin collectie. De oorsprong van de Botanische Tuin van de TU Delft gaat terug tot het laboratorium van professor Martinus Willem Beijerinck, waar zijn student Gerrit van Iterson onderzoek begon naar de technische toepassing van planten. In 1917 werd op verzoek van Van Iterson de 'Cultuurtuin voor Technische Gewassen' geopend, gericht op het kweken van planten voor technologisch onderzoek. De tuin ontving technisch plantmateriaal van over de hele wereld en bevatte oorspronkelijk ook een herbarium, bibliotheek en andere botanische collecties.

De Botanische Tuin omvat levende en geconserveerde objecten. Levende collecties zijn onderverdeeld in technische planten, nationale plantencollecties, monumentale bomen en bedreigde planten, met ongeveer 6,000 verschillende soorten en 8,000 individuele planten. Geconserveerde objecten omvatten herbarium, zadencollecties, carpologische collectie, alcoholgeconserveerd materiaal, houtcollectie, archief van het Rubberinstituut, economische botanie en een botanische bibliotheek.

De collectie wordt continue verbeterd door uitwisseling met andere botanische tuinen en onderzoekers. De Botanische Tuin Collectie is volledig gehuisvest in de TU Delft Botanische Tuin. Daar bevinden zich de levende buitencollecties, een kassencomplex, de botanische bibliotheek, houtcollectie en de archieven van het Rubberinstituut.

## Aanwijzingen voor de gebruiker

### Mogelijkheden voor onderzoek

Onderzoek naar de verschillende objecten en collecties binnen Technische Natuurwetenschappen is in principe mogelijk afhankelijk van de betreffende deelcollectie. Voor studieverzameling binnen de faculteit kan contact worden opgenomen met de betreffende afdeling: https://www.tudelft.nl/tnw/over-faculteit/afdelingen

Objecten van de Botanische Tuin Collectie kunnen op afspraak en onder toezicht worden onderzocht, mits dit geen risico vormt voor de conditie van het object.

### Mogelijkheden voor bruiklenen

De faculteit voert geen actief bruikleenbeleid, maar hiervoor zijn mogelijkheden. Met vragen over bruiklenen kan contact worden opgenomen met de betreffende afdeling: [https://www.tudelft.nl/tnw/over-faculteit/afdelingen](https://www.tudelft.nl/tnw/over-faculteit/afdelingen).

Voor bruiklenen van de botanische tuin-collectie kunnen zowel partijen binnen de TU Delft alsook botanische tuinen en onderzoeksinstellingen een aanvraag indienen bij de botanische tuin, die wordt uitgevoerd volgens gangbare richtlijnen.

### Mogelijkheden voor fysieke bezichtigingen

De Botanische Tuin is voor algemene bezichtiging toegankelijk voor het publiek, zie de [website](www.tudelft.nl/botanischetuin/plan­je­bezoek/openingstijden) voor openingstijden. Voor bezoek met een specifiek doel binnen educatie of onderzoek kan een afspraak gemaakt worden.

Een klein gedeelte van de overige objecten en verzameling zijn zichtbaar in de gangen van gebouw 22. Die zijn toegankelijk volgens de openingstijden van het gebouw. Voor vragen over het bezichtigen van overige objecten kan contact worden opgenomen met de betreffende afdeling.

### Registratie en online ontsluiting

De collecties van de Botanische Tuin zijn geregistreerd. De levende collecties worden beheerd in het collectie managementsysteem IrisBG, inclusief de afbeeldingen, gebruik van de planten en de geschiedenis. De registratie van de gedroogde en geconserveerde collecties wordt uitgevoerd in Excel. De registratie van de Optica Vakgroep collectie en verzamelingen van andere afdelingen wordt momenteel ondernomen.

### Contactpersoon voor gebruiker

Voor informatie en aanvragen bij de Botanische Tuin, zie de [website](https://www.tudelft.nl/botanischetuin) of mail naar [botanischetuin@tudelft.nl](mailto:botanischetuin@tudelft.nl).

Voor informatie en vragen over de Optica Vakgroep collectie kunt u contact opnemen met Thim Zuidwijk (t.zuidwijk@tudelft.nl).

Voor informatie en vragen over andere afdelingen binnen de faculteit Technische Natuurweteschappen kan contact worden opgenomen met de betreffende afdeling: [https://www.tudelft.nl/tnw/over-faculteit/afdelingen](https://www.tudelft.nl/tnw/over-faculteit/afdelingen).

# Collectie Optica Vakgroep

![Lenzen van de Optica Vakgroep](URL)

## Beknopt overzicht

### Titel

Opticacollectie

### Omvang

ongeveer 500 ­ 2.000 objecten, 10 meter archief

24.370 stuks

### Datering objecten

eind 19e­eeuw tot heden

### Verzamelperiode

1966 tot heden

### Samenvatting

Objecten en archief verbonden met de geschiedenis, het onderzoek en onderwijs van de vakgroep Optica, met als zwaartepunt de nalatenschap van prof. Van Heel.

### Bewaarplaats

Faculteit Technische Natuurwetenschap

gebouw 22

Lorentzweg 1

## Beschrijving

### Collectiegeschiedenis

In 1925 vindt de collectie haar oorsprong met het aantreden van Abraham C.S. van Heel als lector bij de Afdeling der Algemene Wetenschappen aan de (toenmalige) Technische Hoogeschool Delft. Van Heel richt in 1947 binnen het laboratorium voor Technische Fysica de Optische Afdeling op, waar hij vanaf dan de zetel van gewoon hoogleraar bekleedt tot aan zijn overlijden op 18 mei 1966. Van Heel wordt algemeen beschouwd als de vader van de technische optica in Nederland.

Vanuit het onderzoek en onderwijs binnen de vakgroep Optica zijn geschriften, apparatuur en lesmateriaal bewaard sinds ze voor het laatst zijn opgetekend of gebruikt door achtereenvolgens: prof. Van Heel, prof. De Lange, prof. Frankena en prof. Braat. Komend jaar wordt de verzameling van materiaal geïnventariseerd. Aan de hand van (nog op te stellen) selectiecriteria zal vastgesteld worden wat nu en in de toekomst deel uitmaakt van de Optica vakgroep collectie.

### Inhoud en samenstelling

De Optica vakgroep collectie heeft als doel om de nalatenschap van prof. Van Heel en zijn opvolgers te behouden en te getuigen van de geschiedenis, het onderwijs en het onderzoek binnen de vakgroep Optica tot ca. 2008.

Daarnaast geeft het blijk van de samen­ werking met TNO (TPD, Technisch Fysische Dienst) en de optische Industrie (o.a. Optisch Industrie de Oude Delft, Nonius, PTT Neher­ laboratorium en Philips). De collectie bevat in grote lijnen:

1. Handgeschreven collegedictaten, collegerapportage, notieboekjes en correspondenties (ca. 2 meter).

2. Handgeschreven notitieboekjes van Major Generaal L.E.W. Albada (3­4 notitieboekjes), door Albada handgeslepen lenzen (2 stuks).

3. Octrooi (1­2 stuks), boeken (5 meter), prenten (10), catalogi, folders en hand­ leidingen voor instrumenten (4 meter).

4. Glasdia’s (ca. 1400) gebruikt in optica onderwijs in de jaren ’40 tot jaren ’60.

5. Optische objecten (glas geslepen lenzen, prisma, spiegels, tralies, etc) en optische armaturen (>500 items).

6. Foto’s en dia’s (ca. 500).

7. Holografische glasplaten (ca. 200).

8. Optische (meet)instrumenten en optische banken met ruiters (ca. 50 stuks).

### Aanvullingen

Een initiële inventarisatie wordt in 2021/2022 uitgevoerd. Daarbij wordt gekeken naar bestaand materiaal, opgeslagen bij de vakgroep Optica. In principe wordt er niet actief verzameld.

### Huidige standplaats

Faculteit Technische Natuurwetenschap

gebouw 22

Lorentzweg 1

## Aanwijzingen voor de gebruiker

### Mogelijkheden voor onderzoek

Het is mogelijk om onderzoek te doen naar de collectie. Aanvragen hiervoor worden individueel beoordeeld.

### Mogelijkheden voor bruiklenen

Bruiklenen zijn mogelijk en worden per aanvraag beoordeeld.

### Mogelijkheden voor fysieke bezichtigingen

De collectie staat niet volledig opgesteld in de publieke ruimte. Voor het bezichtigen van de collectie kan contact worden opgenomen.

### Registratie en online ontsluiting

Het registreren en digitaliseren wordt momenteel uitgevoerd.

### Contactpersoon voor gebruiker

Voor informatie en vragen kunt u contact opnemen met Thim Zuidwijk (t.zuidwijk@tudelft.nl).

# Botanische Tuin Collectie

![Een van de kassen van de Botanscieh Tuin](URL)

## Beknopt overzicht

### Titel

Botanische Tuin Collectie

### Omvang

24.370 stuks, 9 deelcollecties

### Datering objecten

1917 tot heden

### Verzamelperiode

1917 tot heden

### Samenvatting

De Botantische Tuin collectie is verbonden met de geschiedenis, het onderzoek en het onderwijs aan de Botanische Tuin van TU Delft

### Bewaarplaats

TU Delft Botanische Tuin

gebouw 6

Poortlandplein 6

## Beschrijving

### Collectiegeschiedenis

Het laboratorium van prof. dr. ir. Martinus Willem Beijerinck aan Oude Delft 81 had een kleine tuin. Zijn student en de latere hoog­ leraar Toegepaste Botanie Gerrit van Iterson begon hier met het doen van onderzoek naar de technische toepassing van planten.

Op 14 oktober 1917 werd op verzoek van Van Iterson de ‘Cultuurtuin voor Technische Gewassen’ geopend, onderdeel van de Technische Hogeschool Delft, op dezelfde plaats als de tegenwoordige Botanische Tuin. Deze nieuwe technische tuin begon planten te cultiveren voor onderwijs en onderzoek met het oog op de technologische toepassingen van gewassen. Het ging bijvoorbeeld om nuttige planten met latex, hout, kleurstoffen, gommen, harsen, oliën, vetten, vezels en medicinale eigenschappen. Technische zaden en plantmateriaal werden vanuit de hele wereld voor onderzoek naar de tuin gezonden, met name vanuit Indonesië, Maleisië, China en de Filipijnen. Veel van deze planten zijn hier tot op de dag van vandaag nog aanwezig.

De Botanische Tuin maakte voorheen deel uit van het Laboratorium voor Technische Botanie en had een herbarium, een bibliotheek, een houtcollectie en andere objecten gebruikt voor de economische botanie: geconserveerde, gedroogde en archiefcollecties. In de jaren ’80 is het herbarium en het grootste deel van de archiefcollectie verplaatst naar het herbarium in Leiden, het tegenwoordige Naturalis Biodiversity Center. De verzameling voorbeelden van tropische materialen en hun technische toepassingen, bijeengebracht door Van Iterson, is overgedragen aan het Technisch Tentoonstellingscentrum (TTC).

In 1988 is die verzameling gesplitst in een deel dat aan het voormalig Museum Nusantara is overgedragen en een deel met zoölogische preparaten dat aan Naturalis is overgedragen. Na sluiting van Museum Nusantara in 2013, bracht de TU Delft dat deel van de verzameling van Van Iterson onder bij de Museumcollectie. Alleen de monsters van tropische producten, grote zadencollecties, een essentiëel gedeelte van de bibliotheek en wat losse objecten bleven bij de Botanische Tuin.

### Inhoud en samenstelling

De collectie van de Botanische Tuin omvat zowel levende als geconserveerde (gedroogde en gearchiveerde) objecten. De levende collecties zijn grofweg in te delen in vier categorieën:

1. Technische planten (bijvoorbeeld rubber, kapok, cacao).

2. Nationale plantencollecties (zestien plantenfamilies en één geslacht).

3. Monumentale bomen.

4. Planten die met uitsterven worden bedreigd.

Er zijn ongeveer 6.000 verschillende planten­ soorten vertegenwoordigd in de levende collecties en ongeveer 8.000 individuele planten. De kassen bevatten circa 2.000 individuele planten en zijn van januari tot maart 2021 grondig gerenoveerd en gereorganiseerd, klaar om in de vernieuwde vorm in de zomer van 2021 aan het publiek getoond te worden. Het dynamische karakter van de levende collecties en de nadruk op technische planten maken de tuin uniek en één van de belangrijkste collecties nuttige planten in Europa.

De geconserveerde objecten kunnen worden onderverdeeld in acht categorieën:

1. Herbarium (minder dan vijftig overgebleven objecten in Delft en een onbekend aantal overgedragen aan Naturalis).

2. Zadencollecties (ongeveer 14.000 objecten).

3. Carpologische collectie (ongeveer honderd objecten).

4. Op alcohol geconserveerd materiaal (ongeveer zestig objecten nog in Delft en ongeveer honderd eerder overgedragen aan Naturalis).

5. Houtcollectie (ongeveer 450 objecten).

6. Archief van het Rubberinstituut (tien grote dozen, het aantal objecten niet meegeteld).

7. Economische botanie; voorbeelden van technische toepassingen van plantaardig materiaal (minder dan vijftig in de Botanische Tuin, enkele honderden in de Museumcollectie van de TU Delft en bij Naturalis).

8. Botanische bibliotheek (ongeveer 1.650 objecten).

De overgrote meerderheid van de bewaarde objecten is nodig voor het beheer van de botanische tuinen, bijvoorbeeld zaden­ en bibliotheekcollecties. Andere geconserveerde objecten, zoals economische botanie­, alcohol­ en carpologische collecties, worden gebruikt in het onderwijs en voor publieke doeleinden.

### Aanvullingen

De levende collectie van de Botanische Tuin is dynamisch en wordt regelmatig aangevuld en geactualiseerd. Met de levende collecties worden gemiddeld circa 800 nieuwe accessies (opname en registratie van nieuwe planten of zaden) per jaar toegevoegd.

Voornamelijk omdat planten vanwege afsterving worden vervangen en omdat er nieuwe accessies nodig zijn voor onderzoek of tentoonstellingen. Het publiek is de belang­ rijkste aanbieder van levende planten.

De planten worden uitgewisseld tussen onderzoekers en andere botanische tuinen, nationaal en internationaal, zodat de collectie continu verbeterd wordt.

### Huidige standplaats

De Botanische Tuin Collectie is geheel ondergebracht in de Botanische Tuin van de TU Delft. Naast de levende buitencollecties bevindt zich hier ook gebouw 6, met daarin de werkruimte van de conservator en het kassencomplex met onder andere de zaden­ kamer. De werkruimte van de conservator bevat de botanische bibliotheek, de over­ gebleven herbarium­, hout­ en grote zaden­ collecties en de archieven van het Rubberinstituut. De zadenkamer bevat het merendeel van de zadencollecties en de economische botanie­, alcohol­ en carpologische collecties.

## Aanwijzingen voor de gebruiker

### Mogelijkheden voor onderzoek

Objecten van de Botanische Tuin Collectie kunnen op afspraak en onder toezicht worden onderzocht, mits dit geen risico vormt voor de conditie van het object.

### Mogelijkheden voor bruiklenen

Botanische tuinen en onderzoeksinstellingen kunnen een aanvraag indienen, die wordt uitgevoerd volgens gangbare richtlijnen.

Ook partijen binnen de TU Delft kunnen een aanvraag indienen.

### Mogelijkheden voor fysieke bezichtigingen

De Botanische Tuin is voor algemene bezichtiging toegankelijk voor het publiek, zie voor openingstijden: www.tudelft.nl/botanischetuin/ plan­je­bezoek/openingstijden. Voor bezoek met een specifiek doel binnen educatie of onderzoek kan een afspraak gemaakt worden.

### Registratie en online ontsluiting

De levende collecties van de Botanische Tuin worden beheerd in het collectie management systeem IrisBG, inclusief de afbeeldingen, gebruik van de planten en de geschiedenis.

De registratie van de gedroogde en geconserveerde collecties wordt uitgevoerd in Excel. Het plan is om de gedroogde en geconserveerde collecties toe te voegen aan IrisBG en andere online TU Delft Museum Databases. De levende collecties zullen online toegankelijk worden via de Garden Explorer, een applicatie onderdeel van IrisBG (gardenexplorer.org/).

### Contactpersoon voor gebruiker

Voor informatie, aanvragen en afspraken zie de website www.tudelft.nl/botanischetuin of mail naar botanischetuin@tudelft.nl.

# Faculteit Mechanical Engineering

![Instrumenten van de faculteit Mechanical Engineering]

## Beknopt overzicht

### Titel

Faculteit **Mechanical Engineering**

### Omvang

Onbekend

### Datering objecten

Onbekend

### Verzamelperiode

Onbekend

### Samenvatting

Faculteit Mechanical Engineering beheert diversie objecten en verzamelingen met betrekking tot onderwijs en onderzoek

### Bewaarplaats

Mechanical Engineer

Mekelweg 2

## Beschrijving

### Collectiegeschiedenis

De faculteit Mechanical Engineering heeft over de jaren heen uiteenlopende objecten verzameld op het gebied van werktuigbouwkunde, maritieme techniek en materiaalwetenschappen. Deze verzamelingen zijn grotendeels samengebracht ter ondersteuning van onderwijs en onderzoek. Een deel daarvan is specifiek bedoeld voor de laboratoria van de faculteit. Omdat deze onderwijscollecties grotendeels in het teken staan van de opleidingen, zijn ze voornamelijk binnen de verschillende afdelingen verzameld.

### Inhoud en samenstelling

De collectie bestaat voor een groot deel uit instrumenten, zoals microscopen, diffractometers of röntgenapparaten. Daarnaast zijn er studieobjecten zoals kristalmodellen. Een deel van de collectie bestond uit modellen en apparaten met een historische waarde. Deze zijn opgenomen in de Museum Collectie. Hetzelfde geldt voor objecten zoals gedenkplaquettes en -penningen.

### Aanvullingen

Er is momenteel geen actief acquisitiebeleid voor historische objecten, maar er wordt nog wel materiaal toegevoegd aan bijvoorbeeld de studieverzamelingen die worden gebruik voor de laboratoria.

### Huidige standplaats

De verzamelingen worden bewaard in het faculteitsgebouw van Mechanical Engineer, Mekelweg 2.

## Aanwijzingen voor de gebruiker

### Mogelijkheden voor onderzoek

Met vragen over onderzoek kan contact worden opgenomen met de betreffende afdeling.

### Mogelijkheden voor bruiklenen

Met vragen over bruiklenen kan contact worden opgenomen met de betreffende afdeling.

### Mogelijkheden voor fysieke bezichtigingen

Met vragen over fysieke bezichtiging kan contact worden opgenomen met de betreffende afdeling.

### Registratie en online ontsluiting

Registratie is nog niet grootschalig ondernomen.

### Contactpersoon voor gebruiker

Met vragen kan contact worden opgenomen met de betreffende afdeling: https://www.tudelft.nl/me/over/afdelingen

# Delft School of Microbiology Archive

De Beijerinck kamer, archief- en opslagruimtes en vitrines in de hal,in de voormalige opstelling van het Science Centre op de Mijnbouwstraat 120

## Beknopt overzicht

### Titel

### Omvang

### Datering objecten

1895 tot 1975

### Verzamelperiode

1980 tot heden

### Samenvatting

De collectie omvat objecten en archief­ materialen die verbonden zijn met de vier grondleggers van de microbiologie aan de TU Delft: prof. Beijerinck, prof. Kluyver, prof. Van Iterson en prof. Van Niel.

### Bewaarplaats

TU Delft Library

gebouw 21

Prometheusplein 1

en extern:

Oasis Group

Back­upstraat 25

Amsterdam

UTS Nederland Wolga 14

Den Haag

## Beschrijving

### Collectiegeschiedenis

De Faculteit Biotechnologie heeft geschriften, apparatuur en lesmateriaal bewaard sinds ze voor het laatst gebruikt zijn door de professo­ ren en studenten. Veel objecten en archiefonderdelen zijn later aangedragen door nabestaanden van de professoren, zowel in leven als in nalatenschap.

Sinds de jaren 80 heeft de collectie de vorm aangenomen van een museum en wordt als zodanig gepresenteerd. In eerste instantie op de Faculteit Biotechnologie en sinds 2016 in het Science Centre op de Mijnbouwstraat 120. Eind 2021 is, i.v.m. de verhuizing van het Science Centre naar de Bouwcampus, de collectie (tijdelijk) in opslag gegaan.

### Inhoud en samenstelling

Het Delft School of Microbiology Archive heeft als missie om de nalatenschap van de eerste professoren van de microbiologie aan de (toenmalige) Technische Hoogeschool Delft te bewaren en toegankelijk te maken. Dit gaat over prof. dr. ir. Beijerinck, prof. dr. Kluyver, prof. dr. Van Iterson en prof. dr. Van Niel.

De collectie bevat in grote lijnen:

1. Het papieren archief van de professoren met daarin onder andere correspondentie, financiën, collegedictaten, foto’s en onderzoeksnotities.

2. Botanische onderwijsplaten, getekend door onder andere Henriette Beijerinck en Hilda Kern en in serie gedrukte platen door uitgevers. Verder zijn er 27.000 glasnegatieven die teruggaan tot 1880.

3. Negatieven en foto’s van de beginjaren van de elektronenmicroscoop.

4. Botanische papier­maché modellen, van de 19de­eeuwse producent Brendel en een unieke catalogus.

- Meubelen, instrumenten en microscopen, van de periode 1880­1950.
- Monsters, veelal van Beijerinck, gedroogd en in alcohol bewaard. Chemicaliën in flesjes.
- Microfiches en een microfiche lezer.

De collectie toont op deze manier de ontwikkeling van onderzoek en onderwijs in microbiologie en botanie van 1895 tot 1956. Het is een aanvulling op de academische collecties van de TU Delft en draagt bij aan het behoud van de geschiedenis van de

TU Delft en de geschiedenis van onderwijs en onderzoek in Nederland.

### Aanvullingen

Op dit moment wordt er niet actief verzameld.

### Huidige standplaats

In verband met de verhuizing van het Science Centre, ligt de collectie tijdelijk opgeslagen op drie locaties:

- TU Delft Library (historische boeken­ collectie)
- OASIS Group, locatie Amsterdam (historische archief)
- UTS Nederland, locatie Den Haag (objecten)

## Aanwijzingen voor de gebruiker

### Mogelijkheden voor onderzoek

Objecten en archief in de collectie kunnen op afspraak en onder toezicht worden onder­ zocht, wanneer dit geen risico vormt voor de conditie van het object of archiefstuk.

### Mogelijkheden voor bruiklenen

Musea en publieke instellingen kunnen een bruikleenaanvraag indienen, deze wordt uitgevoerd volgens museale richtlijnen. Ook partijen binnen de TU Delft kunnen een bruikleen aanvragen.

### Mogelijkheden voor fysieke bezichtigingen

De collectie is in het najaar van 2021 verhuisd naar een tijdelijke locatie. Hieronder zijn de objecten en archief tijdelijk minder toeganke­ lijk. De reguliere mogelijkheden voor de gebruiker, zoals hieronder beschreven zijn daardoor aan verandering onderhevig.

### Registratie en online ontsluiting

Het registreren en digitaliseren van de collectie is een lopend proces. Het grootste gedeelte van de objecten is online toeganke­ lijk voor medewerkers via ‘CollectiveAccess’. Op aanvraag kunnen ook onderzoekers hier toegang voor krijgen.

### Contactpersoon voor gebruiker
